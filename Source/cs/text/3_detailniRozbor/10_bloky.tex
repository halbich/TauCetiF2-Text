%!TEX root = ../../prace.tex

\section{Bloky}

V této části rozebereme, jak můžeme definovat a~následně implementovat bloky a~popíšeme, jaké jsou výhody a~nevýhody jednotlivých implementací.\linebreak V~prvé řadě se zaměříme na celkovou strukturu bloků a~následně budeme řešit, jak budeme spravovat konstanty ovlivňující chování bloků.

\subsection{Celková struktura}

Aby se nám s~bloky dobře pracovalo, jistě bude vhodné využít jednoho ze základních principů \textit{OOP} (objektově orientovaného programování) -- dědičnosti. Takže v~naší hře bude existovat základní třída, která bude vycházet ze třídy \TT{UActor}\footnote{\TT{UActor} je základní třída \UEu{}, ze které dědí všechny herní objekty, které chceme v~hlavní herní smyčce aktualizovat a~renderovat.} a~bude předkem všech našich herních bloků. Tato třída by měla být kvůli rychlosti napsána v~\CPP{}.

Tento prapředek bude obsahovat dvě podstatné informace -- referenci na \textit{definici} daného bloku a~referenci na třídu s~vlastnostmi dané \textit{instance} bloku. Díky tomu, že oddělíme definiční třídu a~instanční třídu, tak získáme možnost získat definiční třídu pro daný typ bloku za běhu hry pouze jednou a~posléze tuto referenci předávat všem instancím bloku daného typu. Instanční třída bude mít pro každý blok jiné hodnoty, takže je zřejmé, že by měla být samostatná. Smyslem definičního souboru je popis omezujících podmínek kladených na daný typ bloku (například povolené minimální a~maximální rozměry), přičemž hodnoty v~instanční třídě by měly být v~mezích dané definicí. Vlastnosti, které nejsou omezující (například cena za postavení bloku), nebudeme uchovávat v~\textit{instanční} třídě, tyto údaje budeme získávat přímo z~\textit{definiční} třídy.

Pokud bychom zvolili jiný postup, snadno bychom si mohli \uv{svázat} ruce. Pokud by například \textit{instanční} vlastnosti byly vlastní součástí bázové třídy, systém ukládání hry by musel být schopen vidět a~pracovat minimálně s~touto bázovou třídou. Pokud však tyto vlastnosti vložíme do nějakého kontejneru (tedy třídy, která bude sloužit pouze jako přepravka pro data), tento kontejner klidně můžeme umístit do samostatného modulu\footnote{Moduly si lze představit jako samostatné knihovny, které se navzájem (acyklicky) referencují.}, nezávisle na modulu bloků a~modulu ukládání hry. Podrobněji se herním modulům věnujeme v~části \ref{sec:struct}.

\subsection{Instanční vlastnosti}
\label{subsec:instVlast}
Mezi instanční vlastnosti zařadíme vlastnosti definované v~části \ref{subsec:blocks} -- \textit{vizuální reprezentaci}, \textit{pozici ve světě}, \textit{rotaci}, \textit{velikost}, \textit{zdraví} apod. U~některých vlastností bychom navíc chtěli dosáhnout toho, aby konkrétní instance bloků měly rozdílné hodnoty dané vlastnosti v~závislosti na jejich velikosti. Jako ideu si můžeme představit následující: blok, který je větší než jiný blok stejného typu, bude mít více zdraví, protože je bytelnější a~více toho vydrží. Z~této úvahy nám zároveň vyplývá, že kromě rozměrů bloku se do výpočtu zapojuje i~typ bloku. Jako příklad uveďme fakt, že Zkosená krychle má oproti Krychli stejných rozměrů poloviční objem. Chceme dosáhnout nějaké úrovně realismu a~snadno nahlédneme, že cena za postavení těchto bloků (stejných rozměrů, ale různých typů) nemůže být stejná (ekvivalentně -- bylo zapotřebí poloviční množství materiálu k~výrobě jednoho bloku oproti druhému).

Z předchozího odstavce se tedy dostáváme k~algoritmu, kdy výsledná hodnota nějaké vlastnosti je pro danou instanci bloku počítána ze základní hodnoty (konstanty) pro daný blok, nějakého koeficientu dle typu bloku a~z~rozměrů bloku. Zadefinujme si následující konstanty pro daný \textit{typ}, vycházející z~objemu základní krychle: (jednotlivé hodnoty odpovídají sloupci \textbf{T} v~tabulce \ref{table:requiredBlocks})

\begin{enumerate}
	\item Krychle \textbf{K}: $1$
	\item Zkosená krychle \textbf{Z}: $\frac{1}{2}$
	\item Rohová krychle \textbf{R}: $\frac{1}{6}$
	\item Vlastní \textbf{V}: $1$
\end{enumerate}

Tyto konstanty využijeme v~následujícím algoritmu výpočtu

\begin{equation}\label{eq:alg}
	\bm H = \bm T * h * x * y * z
\end{equation}

kde $x, y, z$ jsou rozměry bloku v~daných osách, $\bm T$ je konstanta dle typu bloku, $h$ je nějaká základní hodnota dané vlastnosti (například zdraví) a~$\bm H$ je výsledná hodnota vlastnosti. Výpočet \ref{eq:alg} se opírá o~následující fakta:

\begin{enumerate}
	\item Blok, který je typu \textbf{V}, má vždy pevně definované rozměry a~nelze jej škálovat.
	\item Blok, který je typu \textbf{V}, do rovnice vždy dosazuje $ x = y = z~= 1$.
	\subitem To je čistě designová záležitost, abychom mohli během zadávání konstant pro daný blok tohoto typu vždy zadat pouze výslednou hodnotu. Vyhneme se tím přepočítávání a~zadání konstant bude přehlednější.
\end{enumerate}

Díky algoritmu \ref{eq:alg} tak může herní designér snadno nastavovat základní koeficienty vlastností a~hra bude výsledné hodnoty vlastností za běhu upravovat dle konfigurace hráčem postaveného bloku.


\input{./text/3_detailniRozbor/12_bloky_komponenty.tex}

\section{Definice bloků}
\label{sec:db}

Jak bylo řečeno v~analýze v~části \ref{sec:chceme}, potřebujeme u~bloků definovat mj.~následující vlastnosti: \textit{minimální} a~\textit{maximální} velikost, \textit{typ} bloku, možnost \textit{rotace} bloku dle daných os apod. Dále budeme u~bloků potřebovat zaznamenat, že blok má \textit{elektrickou} či \textit{kyslíkovou} komponentu a~definovat omezující vlastnosti této komponenty. Dále požadujeme, abychom mohli snadno modifikovat hodnoty těchto vlastností. Tento požadavek vznášíme z~toho důvodu, aby herní designér mohl rychle a~jednoduše ladit nastavení těchto konstant a~vyvažovat tak celkovou obtížnost hry. Takže nepřipadá v~úvahu, abychom měli tyto konstanty uložené ve zdrojovém kódu, protože jakákoliv úprava by znamenala opětovnou kompilaci hry a~to u~herních projektů často zabere netriviální čas. Pak je ale budeme muset načítat z~nějakého souboru, nebo budou muset být uložené v~nějakém definičním objektu, editovatelným z~Editoru.


\subsection{Textové soubory}
Při načítání definic z~textového souboru máme na výběr z~více možností. V~následujících odstavcích si jednotlivé možnosti popíšeme a~zamyslíme se nad výhodami a~nevýhodami daných přístupů. Jednu výhodu však mají všechny textové přístupy společnou -- snadnou čitelnost i~pro běžného člověka.

\subsubsection{Popis tabulkou}
Uvažme popis bloků v~nějakém tabulkovém formátu, třeba CSV. Pokud\linebreak bychom měli velice málo vlastností bloků, tento přístup by mohl být použitelný. Nicméně s~každým dalším nově přidaným blokem se do množiny všech vlastností mohou zanášet nové vlastnosti. To by znamenalo, že popis ostatních bloků, které danou vlastnost nemají, by musel nutně v~tomto tabulkovém zápisu uvažovat nějakou (byť prázdnou) hodnotu. Zbytečně by nám tak rostl definiční soubor. Další nevýhodou je absence typové bezpečnosti pro uložené hodnoty. 

\subsubsection{Popis samostatným souborem -- XML}
Běžné soubory textového formátu (TXT) není potřeba brát v~potaz. Výsledek je stejný jako při použití XML, ale nemůžeme zde použít definiční soubory pro automatickou kontrolu platnosti hodnot. Navíc bychom museli psát vlastní parser takového textového souboru, přičemž již hotové parsery XML jsou volně k~dispozici a~mohli bychom je snadno použít. Definici herních bloků v~XML využívá i~hra \ME{}. Tyto soubory jsou pak zpracovány herním enginem během načítání hry. Výhodou tohoto přístupu je, kromě snadného vytváření módu do hry, také snadná budoucí rozšiřovatelnost o~nové bloky.

\subsection{Binární zápis}
Binární zápis již není pro běžného člověka tak snadno čitelný, ale to nám nemusí vadit, pokud budeme mít k~dispozici příslušné editační rozhraní. My si totiž můžeme v~\UEu{} připravit třídu, jejíž vlastnosti jsou z~Editoru editovatelné pouze v~rámci nastavování výchozích hodnot. To znamená, že si na straně \CPP{} můžeme vhodným způsobem vytvořit strukturu definičních tříd, které následně použijeme v~Editoru. Na straně \UEu{} pak vytvoříme Blueprint, který bude dědit z~naší hlavní definiční třídy. Posléze můžeme této třídě upravovat výchozí hodnoty a~tímto způsobem tak definovat vlastnosti bloků.

Kromě toho, že tímto přístupem splňujeme požadavek na editovatelnost z~Editoru, získáváme také navíc typovou bezpečnost uložených hodnot. Dále máme možnost (v případě nějakých definičních specialit) vytvořit vlastní editační panely pro dané netriviální vlastnosti definičního souboru. 


\subsection{Definice bloků -- verdikt}

Na základě výše zmíněných poznatků jsme se rozhodli, že budeme bloky definovat v~binárním formátu. V~\CPP{} implementujeme definiční třídu s~vhodnou strukturou a~v~Editoru pak následně vytvoříme Blueprintové assety, ve kterých požadované vlastnosti pro námi požadované bloky nadefinujeme. Získáme tak možnost snadné úpravy požadovaných vlastností v~Editoru a~typovou bezpečnost vyplněných hodnot.